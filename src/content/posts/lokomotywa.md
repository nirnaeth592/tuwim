---
title: Lokomotywa
published: 2025-05-09
updated: 2025-05-24
tags:
  - Lokomotywa
pin: 98
toc: false
lang: en
abbrlink: lokomotywa
---


## "Lokomotywa"



Stoi na stacji lokomotywa,
Ciężka, ogromna i pot z niej spływa:
Tłusta oliwa.
Stoi i sapie, dyszy i dmucha,
Żar z rozgrzanego jej brzucha bucha:
Buch - jak gorąco!
Uch - jak gorąco!
Puff - jak gorąco!
Uff - jak gorąco!
Już ledwo sapie, już ledwo zipie,
A jeszcze palacz węgiel w nią sypie.
Wagony do niej podoczepiali
Wielkie i ciężkie, z żelaza, stali,
I pełno ludzi w każdym wagonie,
A w jednym krowy, a w drugim konie,
A w trzecim siedzą same grubasy,
Siedzą i jedzą tłuste kiełbasy,
A czwarty wagon pełen bananów,
A w piątym stoi sześć fortepianów,
W szóstym armata - o! jaka wielka!
Pod każdym kołem żelazna belka!
W siódmym dębowe stoły i szafy,
W ósmym słoń, niedźwiedź i dwie żyrafy,
W dziewiątym - same tuczone świnie,
W dziesiątym - kufry, paki i skrzynie.
A tych wagonów jest ze czterdzieści,
Sam nie wiem, co się w nich jeszcze mieści.
Lecz choćby przyszło tysiąc atletów
I każdy zjadłby tysiąc kotletów,
I każdy nie wiem jak się wytężał,
To nie udźwigną, taki to ciężar.
Nagle - gwizd!
Nagle - świst!
Para - buch!
Koła - w ruch!
Najpierw - powoli - jak żółw – ociężale,
Ruszyła - maszyna - po szynach - ospale,
Szarpnęła wagony i ciągnie z mozołem,
I kręci się, kręci się koło za kołem,
I biegu przyspiesza, i gna coraz prędzej,
I dudni, i stuka, łomoce i pędzi,
A dokąd? A dokąd? A dokąd? Na wprost!
Po torze, po torze, po torze, przez most,
Przez góry, przez tunel,
przez pola, przez las,
I spieszy się, spieszy, by zdążyć na czas,
Do taktu turkoce i puka, i stuka to:
Tak to to, tak to to , tak to to, tak to to.
Gładko tak, lekko tak toczy się w dal,
Jak gdyby to była piłeczka, nie stal,
Nie ciężka maszyna, zziajana, zdyszana,
Lecz fraszka, igraszka, zabawka blaszana.
A skądże to, jakże to, czemu tak gna?
A co to to, co to to, kto to tak pcha,
Że pędzi, że wali, że bucha buch, buch?
To para gorąca wprawiła to w ruch,
To para, co z kotła rurami do tłoków,
A tłoki kołami ruszają z dwóch boków
I gnają, i pchają, i pociąg się toczy,
Bo para te tłoki wciąż tłoczy i tłoczy,
I koła turkocą, i puka, i stuka to:
Tak to to, tak to to, tak to to, tak to to!…



1111


<p class="has-line-data" data-line-start="0" data-line-end="62">Stoi na stacji lokomotywa,<br>
Ciężka, ogromna i pot z niej spływa:<br>
Tłusta oliwa.<br>
Stoi i sapie, dyszy i dmucha,<br>
Żar z rozgrzanego jej brzucha bucha:<br>
Buch - jak gorąco!<br>
Uch - jak gorąco!<br>
Puff - jak gorąco!<br>
Uff - jak gorąco!<br>
Już ledwo sapie, już ledwo zipie,<br>
A jeszcze palacz węgiel w nią sypie.<br>
Wagony do niej podoczepiali<br>
Wielkie i ciężkie, z żelaza, stali,<br>
I pełno ludzi w każdym wagonie,<br>
A w jednym krowy, a w drugim konie,<br>
A w trzecim siedzą same grubasy,<br>
Siedzą i jedzą tłuste kiełbasy,<br>
A czwarty wagon pełen bananów,<br>
A w piątym stoi sześć fortepianów,<br>
W szóstym armata - o! jaka wielka!<br>
Pod każdym kołem żelazna belka!<br>
W siódmym dębowe stoły i szafy,<br>
W ósmym słoń, niedźwiedź i dwie żyrafy,<br>
W dziewiątym - same tuczone świnie,<br>
W dziesiątym - kufry, paki i skrzynie.<br>
A tych wagonów jest ze czterdzieści,<br>
Sam nie wiem, co się w nich jeszcze mieści.<br>
Lecz choćby przyszło tysiąc atletów<br>
I każdy zjadłby tysiąc kotletów,<br>
I każdy nie wiem jak się wytężał,<br>
To nie udźwigną, taki to ciężar.<br>
Nagle - gwizd!<br>
Nagle - świst!<br>
Para - buch!<br>
Koła - w ruch!<br>
Najpierw - powoli - jak żółw – ociężale,<br>
Ruszyła - maszyna - po szynach - ospale,<br>
Szarpnęła wagony i ciągnie z mozołem,<br>
I kręci się, kręci się koło za kołem,<br>
I biegu przyspiesza, i gna coraz prędzej,<br>
I dudni, i stuka, łomoce i pędzi,<br>
A dokąd? A dokąd? A dokąd? Na wprost!<br>
Po torze, po torze, po torze, przez most,<br>
Przez góry, przez tunel,<br>
przez pola, przez las,<br>
I spieszy się, spieszy, by zdążyć na czas,<br>
Do taktu turkoce i puka, i stuka to:<br>
Tak to to, tak to to , tak to to, tak to to.<br>
Gładko tak, lekko tak toczy się w dal,<br>
Jak gdyby to była piłeczka, nie stal,<br>
Nie ciężka maszyna, zziajana, zdyszana,<br>
Lecz fraszka, igraszka, zabawka blaszana.<br>
A skądże to, jakże to, czemu tak gna?<br>
A co to to, co to to, kto to tak pcha,<br>
Że pędzi, że wali, że bucha buch, buch?<br>
To para gorąca wprawiła to w ruch,<br>
To para, co z kotła rurami do tłoków,<br>
A tłoki kołami ruszają z dwóch boków<br>
I gnają, i pchają, i pociąg się toczy,<br>
Bo para te tłoki wciąż tłoczy i tłoczy,<br>
I koła turkocą, i puka, i stuka to:<br>
Tak to to, tak to to, tak to to, tak to to!…</p>
---
