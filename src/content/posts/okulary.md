---
title: Okulary
published: 2025-06-09
updated: 2025-06-09
tags:
  - Okulary
pin: 98
toc: false
lang: pl
abbrlink: okulary
---


## "Okulary"

<p class="has-line-data" data-line-start="0" data-line-end="18">Biega, krzyczy pan Hilary:<br>
„Gdzie są moje okulary?”<br>
Szuka w spodniach i w surducie,<br>
W prawym bucie, w lewym bucie.<br>
Wszystko w szafach poprzewracał,<br>
Maca szlafrok, palto maca.<br>
„Skandal! – krzyczy - nie do wiary!<br>
Ktoś mi ukradł okulary!”<br>
Pod kanapą, na kanapie,<br>
Wszędzie szuka, parska, sapie!<br>
Szpera w piecu i w kominie,<br>
W mysiej dziurze i w pianinie.<br>
Już podłogę chce odrywać,<br>
Już policję zaczął wzywać.<br>
Nagle - zerknął do lusterka…<br>
Nie chce wierzyć… Znowu zerka.<br>
Znalazł! Są! Okazało się,<br>
Że je ma na własnym nosie.</p>
---
